Rĩrĩa Ngakinya Igũrũ

1.Rĩrĩa ngakinya Igũrũ,
  Ndigathĩna rĩngĩ;
  Ng’aragu na mĩtangĩko,
  Nĩnganinĩrwo biũ.
  Jesũ wakwa nyita guoko,
  Tondũ ndirĩ na hinya;
  Na rĩrĩa twatwarana ,
  Nĩ ũngenagia ma.

2.Ndirĩ hinya, ndirĩ ũũgĩ,
  Wee ũtarĩ ho;
  Nĩkĩo Jesũ ndĩragwĩta,
  Tuĩka ũteithio wakwa.
  Ĩndĩ ndirĩ hinya,
  Maũndũ marĩa ndĩrona ,
  Nĩ makũnjokia thĩ.

3.Hĩndĩ ĩrĩa ndĩ magerioinĩ,
  Na ndĩ hatĩkainĩ,
  Gũtirĩ ũngĩ ũngĩndeithia,
  Tiga wee Mwathani.
  Ũhũthũ wakwa nĩũũĩ,
  Atĩ ndirĩ hinya;
  Ũka Jesũ tũtwarane,
  Ũnginyie matuinĩ.

4.Athamaki a gũkũ thĩ,
  O na arĩa maarĩ kuo;
  Gũtirĩ ũngĩmenya njĩra,
  Tondũ matimĩũĩ,
  Nĩkĩo Jesũ ndĩragwĩta,
  Tuĩka ũteithio wakwa;
  Ndirĩ hinya, ndirĩ ũũgĩ,
  Ũka tũtwarane.

5.Rĩrĩa ndĩ muoyoinĩ ũyũ,
  Nĩ nguona moritũ;
  No nĩnjũĩ ndigatoorio,
  Tondũ tũrĩ na we,
  Jesũ wakwa nyita guoko,
  Ũndoranagĩrie,
  Matuinĩ nĩ ũgakena,
  Na arĩa manatooria.

            Rom 16:26
