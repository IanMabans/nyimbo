Rĩĩtwa Rĩa Jesũ nĩ Rĩega(158)
(How Sweet the Name of Jesus)

1.Rĩĩtwa rĩa Jesũ nĩ rĩega
  Rĩa gũtũkenia,
  Norĩo rĩninaga guoya,
  Rĩgatũhoreria.

2.Norĩo rĩkenagia ngoro,
  Rĩrĩa ĩĩ na kĩeha;
  Rĩhũnagia ngoro hũtu
  Rĩgatũũmĩrĩria.

3.Rĩĩtwa rĩa Jesũ o riki,
  Nĩndĩrĩĩhokaga
  Kuona nĩrĩngitagĩra
  Na rĩkandũgamia.

4.Ningĩ rĩĩtwa rĩa Mwathani
  Nĩrĩndehagĩra
  Ũtonga ũrĩa wa igũrũ,
  Ũrĩa ũtagathira.

5.Jesũ nowe Mũhonokia,
  Na nowe Mũrĩithi,
  Nowe Mwathani wa muoyo,
  O na Mũthamaki.

6.Ndikũgoocaga wega ma
  Tondũ ndirĩ hinya,
  No rĩrĩa ngakinya gwaku,
  Ngakũgooca wega.

7.Ndeithia ‘hunjagie o guothe
  Ũhoro wa Jesũ;
  Na rĩĩtwa rĩa Jesũ norĩo
  Rĩkangenia ngĩkua.

                 Mat 1:21

