Awa Rĩu Nĩndeheana Mwaka ũyũ(324)
(Father let me Dedicate this year to thee)

1.Awa rĩu nĩndeheana
  Mwaka ũyũ wothe
  Njikare ũrĩa ũkwenda
  Rĩrĩa ndĩ gũkũ thĩ;
  Ti kĩeha kana ruo
  Ngwenda kwehererio,
  Ihoya rĩakwa no rĩrĩ:
  Wĩgoocithie Rĩĩtwa.

2.Mwana aahota gũthuura
  Mũtũũrĩre wake?
  Ithe no akĩmũime
  Indo ciothe njega?
  Arĩa othe oima-andũ
  Ti atugi tawe,
  Nowe wiki Mũtana:
  Wĩgoocithie Rĩĩtwa.

3.Wanjĩta nyone thĩna
  Ũrĩa ũngĩnina
  Mwĩhoko na ikeno
  Cia mũciĩ wa ngoro,
  Ndirikane mũrũguo
  Ũrĩa aathĩnirio,
  ‘Hoyage ndĩ na kĩeha:
  Wĩgoocithie Rĩĩtwa.

4.Na tondũ wa tha ciaku
  Wandigĩria ikeno
  Njarĩrũo nĩ mĩrũri
  Mĩnene muoyoinĩ,
  Na ngoro ĩcanjamũke
  Reke ngũinagĩre
  Marĩa marĩngoraga:
  Wĩgoocithie Rĩĩtwa.

            1 Kor 10:31
