Matukũ Ma Kũrigĩrĩria

1.Matukũ ma kũrigĩrĩria
  Gũkagĩa mahinda ma ũgwati,
  Tondũ andũ nĩ magatuĩkaga eendi,
  Endi mbia, aici, arumani, egani,
  We, nawe mũrata, ũgakorũo ha?

             Wee, tũũra ũrũmĩtie (wega),
             Maũndũ marĩa mega ma ma.
             Menyerera Maandĩko Matheru ma Ngai,
             O Marĩa marĩhotaga gũkũhe ũũgĩ;
             Wĩhoke Mwathani akũhonokie.

2.Ciana itikaigua aciari ao,
  Andũ eĩ macambanagie,
  Andũ matoĩ kwĩrigĩrĩria ũũru;
  Wendo wa Ngai matirĩ, no gwĩkenagia;
  Wendani nĩguo matarĩ naguo.

3.Mbaara nayo ĩgakĩrĩrĩria,
  Mabũrũriinĩ maingĩ ma thĩ;
  Merirĩria maingĩ, meciria ma ũtonga;
  Ũragani, ũtunyani, ũnyarirani,
  Matirĩ naguo ũma ũrĩa wa Ngai.

4.Nawe, wĩamũrĩire Ngai,
  Nĩũrutanaga ũhoro wa ma,
  Andũ macoke mamenye Ngai wao
  Mamũcokerere nĩguo moone muoyo?
  Wĩcokie ndundu harĩ Mwathani.

5.Wee, nawe mũrata wakwa,
  Wee ũira wake ũtarĩ naguo;
  Honokio ũmũthĩ nĩguo ũkahonoka
  Mwathani akĩiyĩra ciana ciake nyende;
  Gaya muoyo nĩguo ndũgatigwo.

             2 Tim 3:1-15
