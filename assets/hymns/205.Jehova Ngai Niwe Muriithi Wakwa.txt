Jehova Ngai nĩwe Mũrĩithi wakwa (169)
(The Lord is my Sheperd)

1.Jehova Ngai nĩwe Mũrĩithi wakwa,
  Ndirĩ kĩndũ ingĩaga kĩega,
  Andĩithagia kũrĩa kwi nyeki nduru
  Na maĩ marĩa mena ũhurũko.
  Ariũkagia ngoro yakwa yacucĩka,
  Akandongoria na njĩra cia ma,
  Na ũtugi ũyũ wothe ndĩwonaga
  Nĩ ũndũ wa rĩĩtwa rĩa Mũrĩithi Mwega.

2.O na ingĩtuĩka nĩndĩrahungura
  Mũkuru wĩ nduma ya gĩkuũ,
  Ndirĩ ũgwati ingĩĩtigĩra,
  Nĩ gũkorũo twĩ hamwe na Jesũ,
  Thiarĩ yaku na mũthĩgi waku
  Nĩcio igũtũma ‘makũke.
  Ũnjaragĩra metha harĩa ndĩ
  O hau ũthiũinĩ wa thũ ciakwa ciothe.

3.Ndi mũitĩrĩrie maguta mũtwe,
  Gĩkombe gĩake nĩkĩiyũrĩrĩire,
  Matukũ makwa mothe marĩa ndĩ muoyo
  Ndĩonaga wega na ũtugi.
  Na ngatũũra o nyũmba ya Jehova,
  Njikare ho tene o na tene,
  Tondũ Mũrĩithi Mwega niarutire
  Muoyo wake ahonokie ng’ondu ciake.

                            Thab 23
