Jesũ Mũthabibu

1.Jesũ Mũthabibu, na ithuĩ honge,
  Nake Ngai nĩwe Mũrĩmĩri.
  O rũhonge ruothe rũngĩaga maciaro,
  No arũrute thĩinĩ wake.

            E thĩinĩ wakwa, ndĩ thĩinĩ wake,
            Hihi nawe, mũrata, arĩ thĩinĩ waku?

2.Twaikara twĩ thĩinĩ wa
  Mwathani Jesũ,
  Nake arĩ thĩinĩ witũ,
  Nĩtũrĩkoragwo tũrĩ na maciaro,
  Maringanĩte na kwĩrira.

3.Tũngĩhoya ũndũ, rĩĩtwainĩ rĩake,
  Nĩtũmenye nĩagatũhe,
  Tũngĩhoya na ma, na Roho Mũtheru,
  Ningĩ tũhoe na wĩtĩkio.

4.Jesũ nĩekwenda tũgĩe na gĩkeno,
  Ota kĩrĩa We arĩ nakĩo,
  Watho wake nĩ ũyũ, atĩ twendanage,
  O ta ũrĩa we atwendete.

5.Arĩa tũũĩ na ma arĩ thĩinĩ witũ,
  Nĩtũkenage mũno, tondũ
  Tũtirĩ ndungata, tũrĩ ciana cia Ngai,
  Cia kũgaĩrũo muoyo.

                Joh 15:1-17
