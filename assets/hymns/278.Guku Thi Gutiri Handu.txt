Gũkũ Thĩ Gũtirĩ Handũ

1.Gũkũ thĩ gũtirĩ handũ ha gũikara,
  Na gũtirĩ handũ ingĩhurũka;
  Ndĩ mũgendi ndorete mũciĩ wa Igũrũ,
  Tondũ nĩkuo njĩrĩirwo gĩkeno.

2.Ngũtũra ndĩhokete rĩĩtwa rĩa Ngai,
  Na nũmagĩrĩre watho wake;
  Tondũ nĩguo mwega na ningĩ mũtheru,
  Na thutha ngacoka kũhurũka.

3.Ndikagarũrũka kana njoke thutha,
  Tondũ nĩ njĩrĩgĩrĩire muoyo;
  Na ngerĩgĩrĩra maundũ manene,
  Marĩa ngaheo ndakinya Igũrũ.

4.Mbaara ĩno nĩ nene na ningĩ ĩ hinya,
  Na nĩnjĩrĩgĩrĩire gũtoria,
  Ndĩhumbĩte nguo ya gũkirĩrĩria;
  Hotothio nĩ Roho Mũtheru.

5.Ngũtũra njambagia ngoma nginya ngakua,
  Ndina hinya wa Roho Mũtheru,
  Ngĩonanagia matuĩro marĩa agatuĩrwo,
  Hamwe na arĩa mamumaga thutha.

6.Nguoya indo ciothe cia Ngai cia mbaara,
  Njoke njoe gako ka ũthingu;
  Njoke njoe ngo ĩrĩa nene ya wĩtĩkio
  Nĩguo hũrane na mũcukani.

7.Gũkena nĩ arĩa mahetwo kũmenya
  Tondũ matikahotwo mbaarainĩ;
  Metĩkĩrĩtio kuona wara wa ngoma
  O na mĩtego ĩrĩa mategeirwo.

                      Ahib 13:14
