Ngai nĩ Wendo,Ngai nĩ Wendo

1.Ngai nĩ wendo,Ngai nĩ wendo,
  Nĩendire ma kĩrĩndĩ gĩa thĩ;
  Akĩruta mwana wake
  Mũhonokia Jesũ Kristũ.

         Kenai! Kenai na ningĩ mũgooce,
         Tiganai na kĩeha ;Nĩ tũhonoketio
         Nĩ Mũkũũri Jesũ.

2.Andũ morĩte, marĩ ndumainĩ,
  Matiũĩ nĩ njĩra ĩrĩkũ
  Ĩngĩmahotithia kũ’wona
  Muoyo wa tene na tene.

3.Mehia o mothe, na marakara;
  Ũthũ o na ũmaramari,
  Kũrĩwo, ningĩ na rũitho:
  Ciakwerekeria mwakiinĩ?

4.Twatira maitho,twarora thĩ ĩno;
  Kaĩ gũtarĩ mũndũ wa ma,
  Kana mũndũ wĩ na ũmenyo;
  Gũtirĩ na mwĩki wega?

5.Ningĩ nĩmĩ ciao,ciyũirũo no ũru,
  Tũnua twao tũiyũire ũrũrũ,
  Na ihenya rĩa ũragani;
  Kwega kwao no kaburi.

6.Endwa ũkai,tigai gũkoma,
  Tũmwĩtĩkĩre Jesũ Kristũ,
  Atũthambie mehia mothe,
  Tũgĩe na gĩkeno kĩingĩ.

                Joh 3:16-17
