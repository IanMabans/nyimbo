Mwathani Ndĩ Kĩĩga Gĩaku(349)
(Thou my everlasting portion)

1.Mwathani ndĩ kĩĩga gĩaku,
  Mũrata mũnene ma,
  Rũgendoinĩ rwakwa ruothe
  Ndĩĩtwaranaga nawe.

           Njikaragia o hakuhĩ,
           Hakuhĩ nawe Ngai;
           Rũgendoinĩ rwakwa ruothe
           Njikaragia hakuhĩ.

2.Ndingĩheenio nĩ indo cia thĩ
  Atĩ nĩguo ngumagio;
  Kaba nyonage mathĩna
  Na ngũrũmagĩrĩre.

3.Ndongoria rũgendoinĩ,
  Na ũnyonagĩrĩrie;
  Na mũromo wa Igũrũ
  Tũkaingĩra twĩ hamwe.

4.Ndĩĩthiaga na ũcamba,
  Itegũgĩthangania;
  Mũthenya o na ũtukũ
  Tũrĩceeraga nawe.

5.Ithe na Mũriũ na Roho,
  Ũtatũ no Ngai ũmwe:
  Wee ũtatũ Mũtheru
  Ndĩĩtwaranaga nawe.

                1 Kor 12:27
