Nũ ũtangĩigua kĩeha(371)

1.Nũ ũtangĩigua kĩeha
  Na ũtangĩrĩra mũno
  Nĩ kuona Jesũ agĩthĩnio
  Hau mũtharabainĩ?
  Nĩtũũĩ nĩatwendete,
  Na nĩkĩo aatũkuĩrĩire
  Akĩĩruta atũhonokie
  Tũkinye Muoyoinĩ.

2.Jesũ Mũkũũri wakwa
  Mũgũndainĩ akĩhoya,
  Agĩita njoya ĩtariĩ
  Mataata ma thakame;
  Mũraika ũmwe nĩokire
  Kũmuongerera hinya
  Na aarĩkia kũgĩa na hinya
  Akĩĩũmĩrĩria gũkua.

3.Judasi aakinya he Jesũ
  Akĩmũgeithia na ũhinga,
  “Rabii ũrĩ mũhoro?”
  Na akĩmũmumunya ;
  Nake Jesũ akĩmwĩra.
  “ĩka o ũrĩa ũkwenda .”
  Thigari igĩkĩmũnyita
  Agĩtwarũo gwa kaiafa.

4.Judasi,ndũngĩigua kĩeha
  Ũgĩkana Mwathani,
  Wagĩa na roho mũthũku
  Wakunyanĩra Jesũ?
  Tondũ wa wendi wa mbia
  Wendia Mũkũũri waku,
  Wanengera Ayahudi
  Mwathani mamũũrage.

5.Pilato,ndũngĩĩtigĩra
  Ũkĩmũtuĩra cira,
  Watuĩra Mwathani Jesũ
  Ũkĩenda gũkenia andũ
  Tondũ wa gwĩtigĩra andũ?
  Wohorithia Baraba
  Wanengera Ayahudi
  Mwathani mamũũrage.

6.Petero orio nĩ mũirĩtu
  Kana we nĩ wa Jesũ,
  Ũcio nake agĩkana
  Akiuga,”Niĩ ndimũũi!”
  Aakana Jesũ gatatũ
  Nayo ngũkũ ĩkĩgamba
  Akĩinama akĩrĩra
  Aaririkana Jesũ.

           Luk 22:39-23:49
