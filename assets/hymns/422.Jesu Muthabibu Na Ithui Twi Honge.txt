Jesũ Mũthabibũ Na Ithuĩ Twĩ Honge(81)

1.Jesũ Mũthabibũ, na ithuĩ twĩ honge,
  Nake Ngai Awa nĩwe Mũrĩmĩri:
  O rũhonge ruothe rũtaciaraga,
  Nĩakarũthengia ruume thĩinĩ wake.

                E thĩinĩ wakwa, na niĩ thĩinĩ wake;
                Hihi, mũrata, arĩ thĩinĩ waku?
                E thĩinĩ wakwa, na niĩ thĩinĩ wake;
                Hihi, mũrata, arĩ thĩinĩ waku?

2.Twaikara twĩ thĩinĩ wa Mwathi Jesũ
  Nake aikare arĩ thĩinĩ witũ,
  Tũrĩkoragwo tũrĩ na maciaro,
  Maringanĩte na kwĩrira gwitũ.

3.Tũngĩhoya twĩ na Roho Mũtheru,
  Ningĩ tũhoe tũrĩ na wĩtĩkio,
  Tũngĩhoya ũndũ rĩĩtwainĩ rĩake
  Nĩtũmenye twĩ na ma nĩagatũhe.

4.Jesũ nĩekwenda tũgie na gĩkeno,
  O ta kĩrĩa we atũũraga nakĩo:
  Watho wake nĩ ũyũ, atĩ twendane
  O ta ũrĩa we mwene atwendete.

5.Arĩa twĩtĩkĩtie e thĩinĩ witũ;
  Tũkenage mũno, nĩ wendo wake
  Tũtirĩ ndungata, twĩ ciana ciake
  Cia gũkagaĩrũo muoyo wa tene.

                  Joh 15:1-17
