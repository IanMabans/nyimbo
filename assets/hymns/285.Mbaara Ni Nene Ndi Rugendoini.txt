Mbaara Nĩ Nene Ndĩ Rũgendoinĩ(223)

1.Mbaara nĩ nene ndĩ rũgendoinĩ;
  Ningwĩhokete Ngai wakwa:
  Njĩrĩgĩrĩire mũthenya mwerũ;
  Wa kũhurũka na arĩa atheru;
  Ngakena mũno gĩkeno kĩingĩ
  Ndoima mwĩrĩinĩ ‘hootanĩte,
  Ndamenya wega mbaara cia mwĩrĩ
  Na nguthi cia andũ nĩciathira.

2.Rũgendo rũrũ ndirĩ na mwago
  Kana ũhurũko ndĩ mbaarainĩ;
  Na niĩ nĩnjũĩ mwĩhoko wakwa,
  Gĩkeno gĩakwa nĩ Mwathani:
  Mathĩna mothe na mbaara ciothe
  Nĩnjũĩ wega ndahootana;
  Mũthenya wakwa wa kũhurũka
  Ndigacoka kũririkana.

3.Caitani nĩoĩ kĩrĩa wĩ na kĩo
  Ngoroinĩũ yaku nĩ ũhonokio;
  Ndũkanerigwo! Wona werigwo,
  Hĩndĩ ya igai nĩũkarĩra:
  Mũthenya mwerũ ũcio twetereire,
  Jesũ nĩagoka na ũthamaki,
  E na kĩhoto na ũnene wa Ithe;
  Ndũrĩrĩ ciothe nĩikarĩra.

4.Nĩtũgakinya harĩa hatheru
  Gacumbĩrĩinĩ ga kĩrĩma,
  Mũciĩ mũthaka wa ngwatanĩro
  Na wendo mũĩngĩ kũu Igũrũ:
  Mwĩrorerei maũgĩ ma andũ;
  Nĩmerekeire gũcirithio:
  Rũgama wega ngwatanĩroinĩ,
  Nĩũkahonokio nĩ Mwathani.

5.Ndũrĩrĩ ikona ũtheri wa arĩa
  Mahootanĩte rũgendoinĩ,
  Marũgamĩte na nguo njerũ
  Na thũmbĩ ciao irĩ mĩtwe,
  Magĩtua cira hamwe na Jesũ
  Gĩtĩinĩ gĩake gĩa ũthamaki;
  Hĩndĩ ĩyo nake Roho mũtheru
  Nĩakegooca na ũhonokio.

                   Ahib 13:14

