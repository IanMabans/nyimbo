Ciana Cia Isiraeli, Rĩrĩa Ciarĩ Misiri(364)

1.Ciana cia Isiraeli, rĩrĩa ciarĩ Misiri,
  Nĩciarutithagio wĩra, wĩra mũnene mũno:
  Wĩra wa maturubarĩ na gũtũgũta nyeki;
  Nĩmaarĩrĩire Jehova amarute ũkomboinĩ.

2.Nake Jehova agĩtũma ndungata yake Musa.
  Nĩguo ĩthiĩ kũu Misri ĩkamarute ũkombpinĩ,
  Ĩmatware Kanaani, bũrũri mwega mũno:
  Nĩ bũrũri werĩirũo Iburahĩmu o tene.

3.Nake Musa agĩtongoria ciana cia Isiraeli
  Na njĩra yathiagĩra Iria Itune;
  Na maakinya mũrĩmo ũrĩa, ita cia Firaũni,
  Iria ciamarũmĩrĩire, ikĩninwo na maĩ.

4.Aisiraeli maakinya kũu werũinĩ o tene
  Matiigana gũcokeria Ngai wao mũhera;
  Nĩmethondekeire ngai yao ya mũhianano,
  Makĩrakaria Jehova, makĩninwo werũinĩ.

5.Nao arĩa maatigarire, Joshua akĩmatongoria,
  Akĩmatwara Kanaani nĩguo magatũũre kuo;
  Nĩ bũrũri mwega mũno warĩ iria na ũũkĩ,
  Warĩ wa kĩrĩkanĩro kĩa Ngai na Iburahĩmu.

6.Na ithuĩ arĩa tũgũrĩtwo na thakame ya Jesũ,
  Ĩo ya kĩrĩkanĩro yaitirũo nĩ ũndũ witũ;
  Mwathani witũ nĩaathiire gũtũthondekera mũciĩ,
  Ũrĩa erĩire arutwo ake, agacoka gũtũtwara.

                         Atũm 7:30-45
