ũthamaki wa Igũrũ

1.ũthamaki wa Igũrũ,
  Tondũ nĩũkuhĩrĩirie;’
  Johana Mũbatithania
  Nĩahunjirie werũinĩ:
  ‘Thondekai kĩng’aratua
  Gĩake Mwathani Jesũ;
  Rũngariai njĩra ciake,
  We nĩwe Mũthamaki.’

      Ũthamaki wake Ngai;
      No ambai mũcarie,
      Na maũndũ mangĩ make,
      O marĩa ma ũthingu;
      Nacio indo iria ingĩ,
      Nĩmũgakirĩrĩrio,
      Nĩ Mwathani witũ Jesũ,
      We nĩwe Mũthamaki.

2.Andũ arĩa me ndumainĩ,
  Ũtheri nĩmonete;
  Andũ arĩa maikarĩte
  Bũrũriinĩ wĩ gĩkuũ,
  Na kĩgũnyĩinĩ gĩa gĩkuũ,
  Ũtheri nĩ ũmarĩire;
  Ũtheri mũnene Jesũ,
  We nĩwe Mũthamaki.

3.Gwĩtanga nĩũndũ wa irio,
  Kana nĩũndũ wa nguo;
  Wĩhoke Mwathani Jesũ,
  Mũheani wa ciothe.
  Rora nyoni cia rĩerainĩ,
  Irĩaga na ikanyua;
  Iheagwo nĩ Ngai witũ,
  We nĩwe Mũthamaki.

4.Mwĩigĩre ũtonga,
  Igũrũ kwa Mwathani;
  Mbũri, mbia, na ng’ombe;
  Aciari o na ciana,
  Athuri na atumia;
  Iheo cia Mwathani:
  Hoyai nĩ mũkũheo,
  Nĩ Jesũ Mũthamaki.

5.Inyuĩ mũhonoketio,
  Hunjiai ũhonokio;
  Kĩrĩndĩ kĩmenyithio,
  Jesũ nĩ amakuĩrĩire;
  Merirĩre Ngai wao,
  Amahe muoyo mwerũ ;
  Kĩrĩndĩ gĩothe kĩgooce,
  Jesũ nĩ Mũthamaki.

             Mat 3:2-3
