Ngwĩhoka Na Ngoro Yakwa(247)

1.Ngwĩhoka na ngoro yakwa
  Nĩ ngakinya Igũrũ
  O na ingĩkorũo ndũũraga
  Thĩ ĩno na maithori;
  Niĩ nĩ njĩrĩgĩrĩire atĩ
  Nĩ ngahootana:
  Gĩkeno gĩakwa, nĩnjũĩ
  Ngatũũra na Jesũ.

2.Mbaara ciothe na magerio
  Rũgendoinĩ rũrũ,
  Nĩ cia kũndirikanagia
  Ndirĩ wa gũkũ thĩ;
  Mũthenya ũkiriĩ gũkinya
  Nyone kĩhuurũko
  Gĩkeno gĩakwa, nĩnjũĩ
  Ngatũũra na Jesũ.

3.Ndĩĩhokete Mũtongoria,
  Roho wa Mwathani;
  O na nduma ĩngĩtumana,
  Na mbaara ĩingĩhe;
  Caitani nĩagaconoka
  Ndahoota mbaarainĩ:
  Gĩkeno gĩakwa,nĩnjũĩ
  Ngatũũra na Jesũ.

4.Ndagũthaitha ngĩenda ũmenye
  Mwĩrĩ nĩũgathira,
  Ndũrĩ na kĩĩrĩgĩrĩro
  Mũciĩ wa Igũrũ;
  Na nokĩo wĩriragĩria
  Ikeno cia gũthira;
  Gĩkeno gĩakwa, nĩnjũĩ
  Ngatũũra na Jesũ.

5.Mwathani nĩ njũthĩrĩirie
  O na ndĩ mbaarainĩ,
  Kana nĩ ngahootanĩra
  Thũmbĩ ya ũthamaki;
  Ndarĩkia kũhootanĩra
  Nyambate Igũrũ:
  Gĩkeno gĩakwa, nĩnjũĩ
  Ngatũũra na Jesũ.


              Filip 4:4-7
