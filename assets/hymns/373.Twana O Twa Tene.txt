Twana O Twa Tene(284)
(When Mothers of salem)

1.Twana o twa tene nĩtwatwarĩirũo Jesu,
  No arutwo a Jesũ magĩtũgiria;
  No Jesu akĩmakaania, nake akĩĩra maanyina,
  “Rekeni twana tũũke kũrĩ niĩ.”

2.Twana twa thĩ yothe nĩtwendetwo nĩ Jesu,
  Nake nĩendaga tuothe tũtuĩke twake we;
  Nĩwe Mũrĩithi wa tuothe, nake oigaga atĩrĩ,
  “Rekeni twana tũũke kũrĩ niĩ.”

3.Kũrĩ twana tũingĩ twa mabũrũri mothe,
  Tũtarĩ twamenya atĩ twendetwo ũguo;
  Nĩtũhoyage Mwathani atũme tũigue mũgambo,
  “Rekeni twana tũũke kũrĩ niĩ.”

4.Mwathani wa twana ũtege matũ maku,
  Nake ũigue mĩgambo ya twana tuothe twa thĩ,
  Na rĩrĩa ũgacoka thĩ ũtwĩtĩkĩre tũthiĩ
  Gwaku matuinĩ, tũtũre nawe.

              Luk 18:15-17
