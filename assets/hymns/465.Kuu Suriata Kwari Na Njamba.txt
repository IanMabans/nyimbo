Kũu Suriata Kwarĩ Na Njamba

1.Kũu Suriata kwarĩ na njamba ya ita,
  Na rĩĩtwa rĩayo yetagwo Naamani;
  Mwĩrĩ wayo waiyũrĩtwo nĩ mangũ;
  Ĩkĩrwo ĩgethambe rũũĩ rwa Jorodani.

                  Njamba ĩyo ya ita yaiyũrĩtwo nĩ mangũ,
                  Njamba ĩyo ya ita yaiyũrĩtwo nĩ mangũ;
                  Mwĩrĩ wayo waiyũrĩtwo nĩ mangũ,
                  Ĩkĩrwo ĩgethambe rũũĩ rwa Jorodani.

2.Njamba ĩyo ya ita yarĩ na igweta rĩega,
  O na mbaarainĩ noyo yahotanaga;
  Ningĩũ yarĩ na ũtonga mũingĩ mũno,
  No icio ciothe itiamĩhonirie mangũ.

3.Njamba ĩyo ya ita ĩgĩthiĩũ gwa Isiraeli,
  Nayo ĩgĩkinya mũciĩ kwa Elisha;
  Yabataire kũhonio mangũ mayo,
  Ĩkĩrwo ĩgethambe rũũĩ rwa Jorodani.

4.Njamba ĩyo ya ita ĩkĩigua yarakara,
  Ĩkĩnyarara rũũĩ rwa Jorodani;
  Yaririkana njũũĩ cia Demesiki,
  Gĩtũmi tondũ yaarĩ nene itainĩ.

5.Ndungata ciayo ikĩmĩthaitha mũno,
  Kaba wĩthambe maita macio mũgwanja;
  Rĩrĩa yethambire maita mũgwanja,
  Mwĩrĩ wayo ũkĩhana ta wa kaana.

6.Mũrũ na mwarĩ twambe tũhere mehia,
  Tũciarwo rĩngĩ thĩinĩ wa rĩĩtwa rĩake;
  Twonanie riri wa Jesũ Mũhonokia,
  Nĩguo tũkona muoyo ũrĩa ũtagathira.

                      2 Atha 5:1-14
