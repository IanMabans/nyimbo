Ariũ Na Arĩ A Ithe Witũ

1.Ariũ na arĩ a Ithe Witũ
  Ririkana ũhotani
  Ũrĩa Ngai aahotanĩire andũ ake;
  Ũgwatiinĩ wa thũ ciao,
  Iria ciamarũmĩrĩire
  Ciothe ikĩng’aũranĩrio iriainĩ.

                 Iriainĩ Itune nĩrĩo mabatithĩirio
                 Marĩaga irio cia kĩ’roho.
                 Tondũ wa mehia mao,
                 Ngai ndakenirio nĩo;
                 Akĩmang’aũranĩria werũinĩ.

2.Mũtikahũre ũmaraya
  Ta ũrĩa amwe ao mekire,
  Andũ ngiri nyingĩ magĩkua,
  Tũtikagerie Mwathani,
  Ta ũrĩa amwe mamũgeririe,
  Nao makĩninwo nĩ nyamũ cia thĩ.

3.Na ningĩ mũtigatete
  Ta ũrĩa amwe matetire ,
  Makĩninwo nĩ mũninani;
  Maũndũ macio monire
  Matuĩke ngerekano itũ,
  Matuĩke ma gũtaraga andũ a Ngai.

4.Joshua na Kalebu na ciana
  Cia andũ arĩa mathirire,
  No o matonyire kaanani
  Tondũ ũcio mũndũ ũkwĩ’ĩra
  Nĩ ehandĩte wega,
  Nĩ emenyerere ndakae kũgwa.

          Iriainĩ Itune nĩrĩo mabatithĩirio
          Marĩaga irio cia kĩ’roho.
          Tondũ wa mehia mao,
          Ngai ndakenirio nĩo;
          Akĩmang’aũranĩria werũinĩ.

5.Ciana cia Ngai maũndũ
  Marĩa meriragĩrio nĩ mwĩrĩ,
  Na ti mo mendagwo nĩ Roho wa ma,
  Wendo wa Ngai nĩ tũtũre
  Tũtongoretio nĩ Roho,
  Tũtigeke ũrĩa mwĩrĩ wendaga.

6.Tondũ Ngai nĩ Mwĩhokeku,
  Ndangĩtĩkĩra tũgerio
  Na magerio marĩa tũtangĩhota,
  Nĩarĩtuonagia njĩra,
  Na Roho wake Mũtheru
  Nĩguo tũgatũrania hamwe nake.

           1 Kor 10:6-13

