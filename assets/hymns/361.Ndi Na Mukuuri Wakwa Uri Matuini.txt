Ndĩ Na Mũkũũri Wakwa ũrĩ Matuinĩ
(I have a savior)

1.Ndĩ na Mũkũũri wakwa ũrĩ Matuinĩ,
  Na wĩra wake nĩ gũtũthaithanĩra;
  Anjũthagĩrĩria e na wendo mũnene,
  Ndagerio nĩ Caitani angitĩre.

            Korasi ya mbere :
            Nĩngũhoyagĩra, nĩngũhoyagĩra,
            Nĩngũhoyagĩra we, mũrata wakwa.

2.Ingĩona thĩna na ngaĩre Mwathani,
  Ndangĩrega kũigua no anjĩtĩke,
  Athathayaga ngoro akahe gĩkeno;
  Kaĩ, mũrata mwega no Mwathani!

3.Ndĩ na nguo njerũ ya ũkengi mũnene.
  Ndakinya Igũrũ nĩyo ngekĩrũo;
  O na yaku ĩĩ ho, mũrata, nĩũigĩirũo.
  Ũngĩĩtĩkia nawe, nĩũkaheo.

            Korasi ya Keerĩ:
            Ngũkũhoera we, we mũrata wakwa,
            Ngũkũhoera nawe, ũgakorũo ho.

4.Ndĩ na kĩrĩgĩrĩro ‘heetwo nĩ Mwathani,
  Nĩtũgacemania nake Igũrũ;
  Ngũũria korũo nawe, mũrata, wakorũo ho,
  Tũcemanie nawe kũu Igũrũ.

                 Rom 8:26
