Kuuma O Kĩambĩrĩria(361)

1.Kuuma o kĩambĩrĩria gĩa kũmba Igũrũ na thĩ,
  Ndirĩ ndahitha mũndũ wakwa ndundu:
  Tondũ nĩndĩmwĩraga o ũrĩa wothe ngwenda,
  Nake agethurĩra njĩra yake.
           Tonyai thabinainĩ mũhonokio,
           Thakameinĩ ya Jesũ nĩ thabina ya mũico;
           Nuhu aaka thabina yarĩka magĩtonya,
           Mbura yoira aregi nĩ maninirũo.

2.Ngwenda mũririkane motonga ma Ayubu,
  Maarĩ merĩ, wa Igũrũ na wa thĩ ĩno:
  Wa gũkũ thĩ waninwo wothe nĩ Mũcukani,
  Aahootana, wothe ngĩmũcokeria.

3.Ngwenda mũririkane mũrĩmi ũmwe wa tene,
  Irio ciake nĩciaciarire mũno:
  Na rĩrĩa ecũranagia aaraatamie makũmbĩ,
  Ngĩmwĩra mwĩĩro wa ngoro tiga.

           Tonyai thabinainĩ mũhonokio,
           Thakameinĩ ya Jesũ nĩ thabina ya mũico;
           Nuhu aaka thabina yarĩka magĩtonya ,
           Mbura yoira aregi nĩ maninirũo.

4.Ngwenda mũririkane Anania na mũka;
  Nĩmendirie gĩthaka maarĩ nakĩo,
  Maarĩkia kuona mbia nĩmaagaire imwe,
  Magĩkua tondũ wa kũheenia Ngai.

5.Nĩndutirũo igongona rĩa ngoro hehenjeku,
  O na ningĩ rĩa ngoro ndumbetheku;
  Igongona ta rĩrĩ nĩrĩngenagia mũno
  Tondũ nĩ igongona rĩtarĩ ũcuuke.

6.Nĩkĩo mũrahunjĩrio nĩguo mwaigua mwĩtĩkie ,
  Tondũ thĩ nĩĩkirie kũninwo biũ;
  Na mwarega gwĩtĩkia ũhoro ũyũ wa Jesũ
  Mũkaninanĩrio na thĩ ĩgĩthira.

                1 Pet 3:18-20
