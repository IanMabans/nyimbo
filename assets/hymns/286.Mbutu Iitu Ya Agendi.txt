Mbũtũ Iitũ Ya Agendi(224)
(Through the Night of Doubt and Sorrow)

1.Mbũtũ iitũ ya agenda
  Nĩĩrathiĩ na mbere,
  Tũkĩinaga kwĩ ũtukũ
  Wĩ kĩeha na njiriiri.

2.ũtheri nĩũtongoragia
  Tuume ndumainĩ ya thĩ,
  Tũgĩtwarana na ũcamba
  Kũrĩa Ngai atwĩrĩire.

3.ũtheri ũcio no ũmwe
  Twaragĩrio nĩ Ngai;
  Nĩguo ũninaga mairia
  Ũkamũrĩka njĩra.

4.Mworoto witũ no ũmwe ,
  Na itanya no rĩmwe;
  Twĩtĩkĩtie o ũndũ ũmwe,
  Twĩrĩgĩrĩire Ngai.

5.Rwĩmbo ruitũ noruo rũmwe
  Rũinagwo nĩ kĩrĩndĩ;
  Rũgendo rũmwe mbaara ĩmwe,
  Gwata mogwati me ho.

6.Gĩkeno no kĩmwe kĩrĩa
  Tũkagĩaga nakĩo,
  Kũrĩa Ithe mwene hinya
  Atũire aathanaga.

               Ef 4:4-6
