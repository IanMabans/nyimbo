Mwathani Ngai Ithe Witũ(87)
(Eternal Father Strong to Save)

1.Mwathani ngai ithe witũ,
  Ndũhingaga matũ maku,
  Ũkiigua gũkaya gwitũ,
  Nĩkĩo tũgũgũthaitha rĩu;
  Rora na tha andũ arĩa
  Me mogwatiinĩ ma iria.

2.Maĩ ma Galili o tene
  Nĩmahoreririo nĩwe;
  Arutwo metigĩrĩte
  Makĩhotithio kũringa;
  Nĩkĩo nĩtũkũhoera
  Andũ njĩrainĩ ya iria.

3.Mĩhaka yothe ya iria
  Nĩyathimirũo ma nĩwe
  Na ng’endo ciothe cia andũ
  Cionagwo nĩ maitho maku,
  Tondũ ũcio Ngai teithagia
  Andũ njĩrainĩ ya iria.

4.Ithe na Mũriũ na Roho
  Rora andũ othe na tha,
  Rĩrĩa marĩ rũgendoinĩ
  Njĩra ya iria kana thĩ,
  Tũteithie Mwathani witũ
  Tũkinye gwaku Igũrũ.

5.Na rĩrĩa tũgakinya kũu
  Igũrũ tũrĩ na Jesũ,
  Tũkagoocaga na ngatho
  Ithe na Mũriũ na Roho,
  Tũteithie,Mwathani Jesũ,
  Nginya tuonane Igũrũ.

           Mar 4:39
