Kĩũnganoinĩ Gĩkĩ Atheru

1.Kĩũnganoinĩ gĩkĩ Atheru muongana,
  Metha nĩ njare ya mũgate wa muoyo;
  Mũgai nĩ Roho, warigwo nĩ hitho,
  Ũkũinũka ũhũtiĩ na nduone mũgate.

           Nĩaheete mũgate ngahingũka maitho,
           Ta ũrĩa aheire arutwo magĩthiĩ Emau;
           Marĩ rũgendoinĩ matiamũmenyaga,
           No marĩa mũgate magĩkĩmũmenya.

2.Jesũ Mũthamaki wa thĩ na wa Igũrũ,
  Nĩwe thayũ wakwa na gĩkeno gĩakwa;
  Na ndĩ rũgendoinĩ, we nĩwe mũgate,
  Na nĩakahe muoyo, ndakinya Igũrũ.

3.Agarũrũki na arĩa matithagia,
  Gũtirĩ hingo makaaga rũgendoinĩ;
  Ndũkamacũthĩrĩrie wĩhoke Jesũ,
  Na nĩũkagaya muoyo twakinya Igũrũ.

4.Mũthenya nĩ ũroka thĩ na igũrũ ithire,
  Arĩa marĩraga magirio maithori;
  Arĩa mahũtagĩra ũhoro wa muoyo,
  Makahũnio methainĩ ya Mwathani.


                         Luk 24:20-30
