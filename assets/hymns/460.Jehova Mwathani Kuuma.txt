Jehova Mwathani Kuuma

Gĩcunjĩ kĩ mbere(1)

1.Jehova Mwathani kuuma o kĩambĩrĩria
  Ndũrĩ wa tiganĩria ndungata ciaku
  Nĩũmagĩtagĩra na ũhotani mũingĩ
  Ngumo na ũgoci irogũcokerera

               Ngumo na ũgooci irogũcokerera,
               Hĩndĩ ĩrĩa ndũngata ciaku cioimagara;
               Ũtambũrũkĩtie moko igũrũ rĩao
               Ngumo na ũgooci irogũcokerera.

2.Joshua erire Ngai mbaara yaneneha,
  Riũa rĩrũgame oro hau rĩrĩ;
  Nginya rĩrĩa ndĩtoria thũ ciakwa ciothe,
  Ngumo na ũgooci irogũcokerera.

3.Maikirie Danieli irima rĩa mĩrũthi
  Nao Shadraka magĩikio mwaki-inĩ
  Wamarutire kuo na ũgooci mũingĩ
  Ngumo na ũgooci irogũcokerera.

Gĩcunjĩ gĩa Keerĩ(2)

4.Jehovah nĩwe riumagarĩro rĩakwa
  Ona ihũndũkĩro nowe Mwathani;
  Ndeithagia kũmenya ũrĩa
  wĩ hinya mũingĩ
  Ngumo na ũgooci irogũcokerera.

5.Maanyita Mwathani na makĩmũraga
  Mũthenya wa ĩtatũ nĩwamũriũkirie
  Akiuma kũrĩ akuũ na ũhootani mũingĩ
  Ngumo na ũgooci irogũcokerera

               Ngumo na ũgooci irogũcokerera,
               Hĩndĩ ĩrĩa ndũngata ciaku cioimagara;
               Ũtambũrũkĩtie moko igũrũ rĩao
               Ngumo na ũgooci irogũcokerera.

6.Petero na Johana makora kĩonje
  Kĩamahoya thendi na matiarĩ nacio
  Petero akĩmwĩra ũkĩra wĩtware
  Ngumo na ũgooci irogũcokerera

7.Paulo na Sila maikio korokoro
  Nĩwahingũrire mĩrango ya njeera
  Mũthigari amaka akĩhonoka,
  Ngumo na ũgooci irogũcokerera

8.Rĩu nĩ menyete ũrĩa wĩ hinya mũingĩ
  Wĩtagwo Jehova Mũnene-wa-ita
  Arĩa wĩtongoreirie matihootagwo,
  Ngumo na ũgooci irogũcokerera

                 Kũg 5:13-14
