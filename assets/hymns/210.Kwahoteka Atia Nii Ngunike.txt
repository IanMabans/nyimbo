Kwahoteka Atĩa niĩ Ng’unĩke(166)
(And Can it be that I Should Gain)

1.Kwahoteka atĩa niĩ ng’unĩke
  Nyende thakame ĩo ya Jesũ?
  Nĩaanguĩrĩire hau mũtĩinĩ
  Nĩ getha ngagaĩrũo muoyo.

           Nĩngegagio nĩ wendo ũcio
           Atĩ Jesũ nĩaanguĩrĩire,
           Nĩngenagio nĩ wendo ũcio
           Atĩ Jesũ nĩaanguĩrĩire.

2.Nĩ Kĩriga!Nũ ũngĩkĩmenya:
  Mũndũ ũtangĩkua arĩkĩtie gũkua?
  O na araika maanaremwo
  Nĩ kuonania wendo ta ũcio wake.

            Tha nĩ ta icio!Reke thĩ yothe ĩmũthathaiye
            Nao araika matikanacoke kũnoga.
            Tha nĩ ta icio! Tha nĩ ta icio!
            Rekei thĩ yothe ĩmũthathaiye.

3.Nĩaatigire ũnene wa ithe
  Na riri wa Igũrũ,
  Agĩĩcuma nĩ gũtwenda
  Aakuĩrĩire andũ othe a thĩ.

            Nĩ tha nyingĩ cia Ngai witũ
            Nĩ gũtwetha rĩrĩa tworĩte,
            Nĩ tha nyingĩ! Nĩ tha nyingĩ!
            Nĩ gũtwetha rĩrĩa tworĩte!

4.Ngoro yakwa yatũire yohetwo
  Nĩ mehia na maũndũ ma nduma-inĩ,
  Ũtheri waku ũkĩnjarĩra
  Mĩnyororo yakwa ĩkĩgathũka.

             Ngĩarahũka ngiuma na ngĩkũrũmĩrĩra,
             Ngoro yakwa ĩiyũirũo nĩ gĩkeno kĩnene;
             Ngĩarahũka ndĩ muohore
             Ngoro yakwa ĩcanjamũkĩte.

5.Ndirĩ guoya,ndietereirio cira,
  Jesũ nĩ wakwa,o na niĩ ndĩ wake,
  A’humbĩte nguo ya ũthingu
  Nĩwe Mũndongoria kinya tene.

              Gĩtĩ kĩu ndirĩ guoya ngĩgĩthengerera
              Ngĩgĩra thũmbĩ yakwa he Mwathani Kristũ;
              Thũmbĩ yakwa ngĩmĩiyĩra,
              Ndirĩ guoya,tũrĩ na Kristũ.

                           Rom 8:1
