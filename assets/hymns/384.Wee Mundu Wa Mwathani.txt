Wee Mũndũ Wa Mwathani (297)

1.Wee mũndũ wa Mwathani,
  Wĩmenyerere o mũno;
  Andũ nĩwe marorete
  Mone ũtheri waku.

       Menyaga ũrĩa Ngai enda,
       Ũwĩkage o mũthenya ;
       Wahĩtithia kamwe ga tutu,
       Nĩ ũgaikio gĩthĩi ngingo.

2.Wĩtuĩrie ngoro thĩinĩ,
  Na wĩrore mwĩrĩ waku,
  Na ũrore mĩthiĩre yaku,
  Ciothe ituĩke ũtheri.

3.Kĩrore mĩtugo yaku,
  Na ũrore mĩarĩrie yaku;
  Rora mĩikarĩre yaku,
  Ciothe ituĩke ũtheri.

4.Nĩ wega wĩrute mũno
  Maathani ma Jehova,
  Marũmagĩrĩre wega
  Matuĩke ũtheri waku.

5.Ndũkanoke nyũmba ya Ngai
  Na mwĩgatho wa mwĩrĩ;
  Ũkaga na ngoro theru
  Ĩiyũrĩtwo nĩ wendo

6.Caitani nĩwe thũ yaku,
  Wĩhũgage hingo ciothe;
  Hoyaga Ngai o mũthenya
  Agũtongoragie wega.


          1 Pet 5:6-10
