ũtukũ ũrĩa Anyitagwo(306)
(‘Twas on that night)

1.ũtukũ ũrĩa anyitagwo
  Nĩguo athĩnio nĩ thũ ciake,
  Ũtukũ ũcio aakunyanĩirũo,
  Mũkũũri nĩoire mũgate;

2.Na thutha wa kũgooca Ngai,
  Mwathani wa thĩ na wa Igũrũ,
  Akĩenyũra mũgate ũcio,
  Akĩĩra andũ ake othe atĩrĩ:

3.”Nĩ mwĩrĩ wakwa ndaheana:
  Kĩrĩeni; nĩ inyuĩ muunĩirũo guo;
  Ũndũ ũyũ mũwĩkage kaingĩ,
  Wendani wakwa wonekage.”

4.Na ningĩ akĩoya gĩkombe;
  Nake akĩgooca Ngai rĩngĩ,
  Na ngoro ĩkĩiyũra wendo,
  Akiuga ciugo cia ũhonokio;

5.”Thakame yakwa rĩu nĩngũita
  Ya gũtheria ngoro ciĩhĩtie,
  Kũgĩe kĩrĩkanĩro kĩerũ,
  Andũ othe mone ũtugi wa Ngai.”

6.”Gĩkombe gĩkĩ nĩ kĩa wendo;
  Nyuanĩrai andũ akwa;
  Na nĩguo mũndirikanage,
  Mwĩkage ũguo nginya ngoka.”


               1 Kor 11:23-26
