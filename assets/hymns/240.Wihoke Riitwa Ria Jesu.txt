Wĩhoke Rĩĩtwa Rĩa Jesũ
(Take the name of Jesus With You)

1.Wĩhoke Rĩĩtwa rĩa Jesũ
  Gwĩ kĩeha kana thĩna;
  Nĩũrĩgĩaga gĩkeno,
  Guothe ũrĩthiaga.

         Rĩĩtwa rĩa Jesũ Kristũ,
         Rĩna kĩrĩgĩrĩro;
         Rĩĩtwa rĩake nĩ rĩega,
         Gũkũ thĩ na matuinĩ.

2.Wĩhoke rĩĩtwa rĩa Jesũ,
  Nĩ ngo ya Kwĩgitĩra,
  Magerio makũingĩhĩra
  Hoya rĩĩtwainĩ rĩake.

3.Jesũ nĩrĩo rĩĩtwa rĩega,
  Rĩa gũtukenia ngoro;
  Atũiyũkagia na wendo,
  Tũkaina tũkenete.

4.Twarĩkia rũgendo ruitũ,
  Tũgooce Rĩĩtwa rĩake;
  Mũthamaki Jesũ Kristũ,
  Nginya tene na tene.

             Atũm 4:10-12
