Mwathiĩ kũ, Agendi Aya(227)
(Whither pilgrims are you going)

1.Mwathiĩ kũ, agenda aya.
  Mwĩ na thanju na rĩgu?
  Nĩ rũgendo tũgwatĩte
  Twĩrĩtwo nĩ Ngai witũ:
  Twona kũũru, twona kwega,
  Rũgongo kana kĩanda,
  Tũgũthiĩ gwake mũciĩ.

2.Kaĩ mũtangĩtigĩra,
  Mũtakĩrĩ aingĩ?
  Aca-ni, tũtirĩ guoya;
  Twĩ na arata hakuhĩ;
  Araika aingĩ me ho,
  Na Mwathani Jesũ Kristũ
  Nĩwe mũtũtangĩri.

3.Rĩu tondũ mũgũthiĩ,
  Mũgũthiĩ gũkora kĩ?
  Nĩ managĩ, o managĩ,
  Mwathani agatũhe:
  Tũtigacoka gũthĩna;
  Nĩ kwa Ngai tũgatũũra
  Kinya mĩndĩ na mĩndĩ.

4.Tũngĩũka na ithuĩ,
  Hihi ũguo mwathũũra?
  Aca-ni, mũtingĩregwo;
  Ũguo toguo wega ma!
  Jesũ Kristũ nĩamwĩtaga,
  Nake no amwetererie
  Mũciĩ ũcio mũthaka.

          Thab 84:5-9
