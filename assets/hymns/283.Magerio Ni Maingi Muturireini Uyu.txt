Magerio Nĩ Maingĩ Mũtũrĩreinĩ ũyũ

1.Magerio nĩ maingĩ mũtũrĩreinĩ ũyũ,
  Tũrĩ rũgendoinĩ Mbaara no tũkuona;
  Na tũtigatoorio tondũ  twĩna Jesũ,
  Nĩarĩtũhithaga ithaguinĩ rĩake.

             Ngenaga ndamenya atĩ ndĩ mũgendi,
             Ngiriĩ gũtuĩkania kĩrĩti kĩa nduma;
             Nginye harĩ Baba ngagirio maithori,
             Kũrĩa ngakenaga ngĩinia thũmbĩ yakwa.

2.Nĩ nduĩte itua niĩ ngũtũrĩra Jesũ,
  Ũcio wandutire mũkuru wa nduma;
  Nĩkĩo nĩngenaga nĩ thakame yake,
  Ĩyo yaitĩkire kuuma mbaru ciake.

3.Rĩrĩa hinyĩrĩirio nĩ mwĩrĩ ũyũ wakwa,
  Ndoraga Mwathani e mũtharabainĩ;
  Ngona ũkirĩrĩria ũrĩa akirĩrĩirie,
  Ngongererwo hinya rũgendoinĩ rũrũ.

4.Magerio twonaga rugendoinĩ rũrũ,
  Matingĩtũtoria twehoka Mwathani;
  Tondũ tũrĩ ahithe ithaguinĩ rĩake,
  Arĩtũheaga gĩkeno na thayũ.

5.Maundũ manene tũigĩirwo Igũrũ,
  Matũ maya maitũ matirĩ mamaigua;
  Maitho maya maitũ matirĩ mamoona,
  Na ningĩ twatoria nĩ tũkona mothe.

6.Tiga gwĩtigĩra imakania cia thĩ,
  Wĩhoke Mwathani nĩwe hinya waku;
  Agakwehereria mĩtego ya ngoma.
  Nduma yatumana nĩwe ũtheri waku.

                  1 Pet 2:11
