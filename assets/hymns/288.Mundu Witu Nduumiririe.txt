Mũndũ Witũ, Ndũũmĩrĩrie(226)
(Courage Brother do not stumble)

1.Mũndũ witũ, ndũũmĩrĩrie!
  O na njĩra ĩĩ nduma,
  Gũtiagĩte njata ĩmwe,
  Nake Ngai no akwine.
  Tiga kũũria njĩra njũru
  O na ĩkĩrĩ ndaya ma
  Te mĩnoga ndũkeremwo;
  Hoya Ngai, na ũmwĩhoke we.

2.Tiga wara na maheni
  Na ũhinga na hitho;
  Kwĩ mũnyaka, kwĩ mũtino,
  Wega no ũhoe Ngai.
  Ndũkorie gũthekererũo
  Na kũmenwo nĩ andũ,
  No matukũ maku mothe
  Hoya Ngai na ũmwĩhoke we.

3.Menyerera mĩĩto mĩũru:
  Caitani nĩ mũũgĩ ma.
  Tiga ndeto ciothe thũku
  Na maũndũ ma njono.
  Ningĩ ndũkehoke andũ;
  Amwe maakũhenia;
  Ũndũ wothe ũngikũriga
  Hoya Ngai, na ũmwĩhoke we.

4.Gera njĩra ya Mwathani;
  Ndũkehũke na mwena.
  Menya ũkahenererio
  Nĩ mwago wa gũkũ thĩ.
  Mũndũ witũ, ndũũmĩrĩrie!
  O na njĩra ĩĩ nduma,
  Ndũrĩ wiki; wĩ na Mũteithia;
  Hoya Ngai, na ũmwĩhoke we.


               2 Tim 2:1-4
