Ciugo Mũgwanja Cia Mũtharabainĩ(110)

1.Ciugo mũgwanja cia mũtharabainĩ
  Tũngĩciiga mũno ngoroinĩ ciitũ,
  Ciatũruta gũcaragia Mũkũũri
  Ũrĩa watũkuĩrĩire mũtĩinĩ.

                 Tũmũmathei Mwathani,
                 Mũkũũri witũ,
                 Tũmũmathei Mwathani,
                 Mũkũũri witũ.

2.Maarĩkia kwamba Mwathani mũtĩinĩ,
  Nguo ciake magĩcukĩra mĩtĩ,
  Mũkũũri Jesũ nĩoigire,”Awa
  Mohere,matiũĩ ũrĩa megwĩka.”

3.Mũici ũmwe nĩaakaĩire Mwathani,
  Jesũ akĩmũcokeria akiuga,
  “ĩtĩkia rĩu, nĩũrĩkorũo na niĩ
  Kũrĩa maroho ma andũ atheru marĩ.”

4.”Kuuma rĩu ũyũ nĩwe maitũguo,
  Nawe maitũ,ũcio nĩwe mũrũguo.”
  Ciugo icio nĩcio Jesũ oigire,
  Nĩ ũndũ wa kĩeha gĩa gũtiga endwa ake.

5.Na thaa kenda ciarĩkia gũkinya,
  Jesũ akĩgũũthũka na akiuga,
  “Elii, Elii, lama sabakithani?”
  [Ngai wakwa,wandiganĩria nĩkĩ?]

6.Thakame yarĩkia gũitĩka mũno,
  Jesũ akiuga,”Rĩu nĩnyotiĩ!”
  Agĩkundio thiki na kamũrangi,
  Akĩanĩrĩra,”ũhoro nĩwarĩka!”

7.Nĩ kwarĩ nduma kuuma thaa thita
  Nayo ĩgĩikara nginya thaa kenda.
  Gĩtama kĩa hekarũ gĩgĩatũka,
  Kiugo gĩake kĩa mũthia nĩ gĩkĩ:

          “We,Ngai Baba,Oya Roho wakwa rĩu!
           We,Ngai Baba,Oya Roho wakwa rĩu!”

                          Joh 19:23-30
