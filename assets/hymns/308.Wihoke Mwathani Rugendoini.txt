Wĩhoke Mwathani Rũgendoinĩ(240)

1.Wĩhoke Mwathani rũgendoinĩ,
  Na ũmũmenye wega ũtarĩ nganja;
  O na wona thĩna tiga guoya,
  Wĩ guokoinĩ gwake ndũkahotwo.

2.Ndũgathikĩrĩrie ndeto cia andũ,
  Rĩrĩa wĩ na hinya ũmenye wega,
  Nĩwĩtĩkĩrĩtio ũmenyithie andũ
  Jesũ nĩ mũkũũri wa kĩrĩndi.

3.Arĩa maarĩ mbere rũgendoinĩ,
  Mbaara ya mĩĩrĩinĩ maikaire atĩa?
  Na kwarĩ mathĩna rũgendoinĩ
  Na mĩago na ikeno cia gũkũ thĩ.

4.Hingo ciothe maarũmagĩrĩra
  Roho Mũtongoria: maiyũrĩtwo
  Nĩ wathĩki mũingĩ rũgendoinĩ
  Nginya magĩtoria mbaara ya thĩ.

5.Mũndũ witũ, tiga kuoyanĩria
  Ũthamaki wa Roho na wa mwĩrĩ,
  Ndũngĩhotanĩria; ndagũthaitha
  Tigana na mwĩrĩ ũthiĩ rũgendo.

6.Na ũkire na ngoro ũmenye wega
  Meciria ma mwĩrĩ mendaga atĩa:
  Mendaga gũtiga waaga muoyo,
  Na mwĩrĩ ũgathikwo ũtũike tĩri.

7.Cũthĩrĩria Jesũ mwendwo witũ,
  Rĩĩtwa rĩake etagwo,”Wa mathĩna”
  Nĩatoririe magerio na thĩna.
  Nĩguo tũgakinya Igũrũ kwa Ngai.

8.Arĩa maregire ũhoro wa ma,
  Makiuga na ahũthũ rũgendoinĩ,
  Matirĩ na ũtũũro gwa Ithe witũ
  Kũrĩa metereirũo no mwakiinĩ.

                     Isa 58:9-11
