Ndatũũraga Thĩ ĩno Ndariĩ Ta Mũgendi(243)

1.Ndatũũraga thĩ ĩno, ndariĩ ta mũgendi,
  Ũhĩtĩtie njĩra:
  Harĩa ndoimĩrĩire, no harĩ arĩa maarĩ,
  Na ũhinga ta mũici;
  Kana ta mũtegi/ũtegete nyoni.

2.Ngĩũrũo nĩ mahinda ma kũmenya Jesũ,
  We nĩ Mũhonokia:
  Nĩ Mũkũũri wakwa, nũmie watho wake
  Rĩu ndĩ gũkũ thĩ;
  Ngĩmenyaga nowe ũkanginyia Igũrũ.

3.Hĩndĩ ĩo gũtiarĩ wa kũnyonereria
  Njĩra ya Igũrũ:
  Nĩ Mwathani wakwa wanjoire ndĩ nja
  Ya ũhoro wa ma;
  Akĩ’handa wega njĩrainĩ ya muoyo.

4.Na inyuĩ nĩngũmwĩra, arĩa mũnyitĩĩte
  Njĩra ya Igũrũ,
  Mwĩmenyererei,thũ ya ngoro cianyu
  Ĩikaire njĩrainĩ;
  Na mũgambo wayo,no ta maguta

5.Na muorota wayo, nĩ kũhĩtithia andũ,
  Njĩra ya ũtheri,
  Na inyuĩ mwĩrirĩirie gũkinya kwa Jesũ,
  Mũikare ũtheriinĩ;
  Mũthenya wakinya no tũkaambata.

6.Na hĩndĩ ĩo noguo mũkamenya wega,
  No ndamwĩraga:
  Rĩrĩa andũ arĩa atheru magaikarĩra itĩ;
  Maathagathagĩirũo,
  Kuuma mũthenya ũrĩa thĩ ĩno yombirũo.

7.Ndagũthaitha mũno, wĩrirĩre Kristũ,
  Na ũmwĩtĩkie:
  Kahinda nĩ gaaka, ndũkagonderere,
  Amũkĩra Jesũ;
  Nĩ agwetereire, akũhonokie.


                 1 Pet 2:25
