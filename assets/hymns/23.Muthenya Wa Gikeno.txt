Mũthenya wa Gĩkeno(17)
(O day of Rest and gladness)

1.Mũthenya wa gĩkeno,
  Mũthenya wa ũtheri,
  Hĩndĩ ya kũhurũka
  Wĩrainĩ wothe;
  ũmũthĩ andũ othe,
  Arĩa mamwendaga,
  Mekũmũgooca guothe,
  Ngai witũ mwega.

2.Mũthenya ũyũ nĩguo
  ũtheri wokire;
  Mũthenya ũyũ ningĩ
  Jesũ nĩaariũkire;
  Ningĩ Roho Mũtheru
  Oimire Igũrũ;
  Kwoguo iheo icio
  Ciokire gũkũ thĩ.

3.ũmũthĩ arĩa anogu
  Nĩmetagwi mone
  Kĩrathimo kĩa Jesũ
  Ngoroinĩ ciao.
  Nĩmetagwo maigue
  ũhoro wĩ Muoyo,
  Wa gĩkeno kĩnene,
  Na thayũ wa ngoro.

4.ũmũthĩ nĩtũũkĩte
  Kũmũhoya haha,
  No thutha tũgakinya
  Kwa Jesũ Igũrũ:
  Na kũu tũkagoocaga,
  Hamwe na andũ ake,
  Ithe witũ,na Mũriũ,
  Na Roho,Ngai ũmwe.

          2 Kor 6:16-18

