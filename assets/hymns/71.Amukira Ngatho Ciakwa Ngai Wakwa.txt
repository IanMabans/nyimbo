Amũkĩra Ngatho Ciakwa,Ngai Wakwa

1.Amũkĩra ngatho ciakwa,Ngai Wakwa,
  Nĩ ũndũ wa wendo mũingĩ ũnyonetie;
  Watũmire Mũrũ’guo Kristũ Jesũ,
  Ndigetigĩre rĩrĩa rĩothe ndĩ thĩ.

              Amũkĩra ngatho ici we Mwathani;
              Ũrogoocwo we Jesũ,Mwathi wakwa,
              Wendo mũingĩ ũnyonetie niĩ mwene,
              Ndakũgooca ũmũthĩ o nginya tene.

2.Mahoya ũ’hoeire harĩ Ithe Witũ;
  Ũkĩndigĩra mũteithia Roho Waku,
  Na ndũũre ndĩhokete ũhoro Mwega,
  Niĩ o hamwe na aria wanakũũra.

3.ũnyonetie riri wa kwĩhoka Ngai,
  Ũka’he wendo wa kũgwatanagĩra;
  Na aria ũkũũrĩte ũkahonokia,
  Na tũgatuĩka ũmwe wendoinĩ waku.

4.Gũtũũra gũkũ no kahinda kanini;
  Ũ’njĩrĩire gĩikaro kĩngĩ Igũrũ,
  Nĩgetha harĩa ũrĩ,na niĩ ngorwo ho,
  Kũu kũrĩ riri waku Mwathani Jesũ.

5.Nĩngenete mũno na ngamenya wega,
  Ihinda ikuhĩ nĩngũũka matuinĩ;
  Kũrĩa arĩa atheru marĩ na riri,
  Na ndũũre nawe kuo tene o na tene.


