Nyendaga Ngĩthoma ũhoro wa tene(89)
(I think when I read)

1.Nyendaga ngĩthoma ũhoro wa tene,
  Rĩrĩa Jesũ atũire gũkũ thĩ,
  Na ũrĩa etaga twana rũruinĩ rwake,
  Ngerira korũo na niĩ ndarĩ ho.
  Ndakena korũo nĩaanjigĩrĩire guoko,
  Hĩndĩ ĩrĩa aaceeraga gũkũ thĩ.
  Kana nyone ũthiũ wake rĩrĩa oigaga,
  Reke twana tũtũ tũũke gwakwa,

2.Kũhoya nokuo kũngĩtũma ngaĩrũo
  Igai rĩa wendo wa Mwathani,
  Na ingĩmũrũmagĩrĩra ndĩ gũkũ thĩ,
  No ngamuona kũu gwake Igũrũ.
  Kũndũ kũu we aathiire gũthondekera
  Arĩa othe makũũrĩtwo nĩwe,
  Twana tuothe twendete tũgacemania,
  Tondũ nĩ watuo ũthamaki ũcio.

3.Arĩa othe matũũraga me ndumainĩ
  Matarĩ maaigua wendo wa Ngai,
  Ndenda nao mamenye nĩmetereirũo,
  Nake Jesũ ekũmera,”ũkai.”
  Ngwenda mũno ihinda rĩu rĩkinye,
  Tondũ nĩ rĩa gĩkeno kĩnene,
  Ciana ciake ciothe cia mabũrũriinĩ,
  Ikarũrũngana irathimwo.

                 Mar 10:13-16
