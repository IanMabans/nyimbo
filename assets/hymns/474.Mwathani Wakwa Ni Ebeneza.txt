Mwathani Wakwa Nĩ Ebeneza

1.Mwathani wakwa nĩ Ebeneza,
  Ũguo nĩ kuuga hau nginyĩte;
  Ti hinya kana ũhoti wakwa,
  Nĩ Mwathani wakwa ũnginyithĩtie .

         Korwo nĩ hinya wakwa niĩ mwene,
         Ndingĩkinya hau nginyĩte;
         Ĩndĩ Mwathani nĩ Ebeneza,
         Nĩkĩo ndĩroiga nĩwe hinya wakwa.

2.Mĩikũrũkoinĩ ndanaikũrũka,
  ‘Korwo nĩ irĩma niĩ ndanahaica;
  Mathĩna maingĩ ndanomĩrĩria,
  Tondũ Mwathani nĩ Ebeneza.

3.Mũrũ na mwarĩ taririkana,
  Mathĩna moka ndũgetigĩre;
  Ĩra Mwathani, nĩ Ebeneza,
  Na ndarĩ hĩndĩ atagagũteithia.

              1 Sam 7:12
