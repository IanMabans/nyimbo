Nĩnjũĩ Wega niĩ Ndĩ Mũgendi

1.Nĩnjũĩ wega niĩ ndĩ mũgendi,
  Rĩrĩa ndĩ muoyo gũkũ thĩ;
  Nĩngoragwo na magerio maingĩ
  Rũgendoinĩ rũrũ rwa thĩ.

           Ndĩ njĩrainĩ ya kũinũka,
           Ndathiĩ gwĩ Ithe witũ;
           Mathĩna mothe nĩ magathira ,
           Ndakinya gwĩ Ithe witũ.

2.Ndarĩkia wĩra wakwa gũkũ thĩ,
  Nĩngaiyũkio nyume thĩ ĩno;
  Na ndigacoka kũririkana,
  Mathĩna ndanona thĩ ĩno.

3.Nĩngathaganwo nĩ araika
  Ndambata Igũrũ matuinĩ;
  Tũkagoocaga Mwathani witũ,
  Hamwe na atheru angĩ.

4.Tũgakenaga tuonana rĩngĩ,
  Na twaheo mĩĩrĩ mĩerũ;
  Gĩkuũ gĩtigatũtigithania ,
  Twakinya gwĩ Ithe witũ.

             Filip 3:13-14
